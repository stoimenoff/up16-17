### Зад.0
Да се състави програма (C++), чрез която се въвеждат от клавиатурата 2 естествени числа N, M от интервала [10..5555].
Програмата, чрез цикъл For, да извежда всички числа от интервала, които са кратни на 50 в низходящ ред.
##### Пример: Вход: 25,249 Изход: 200,150,100, 50

### Зад.1
Да се състави програма, чрез която потребителят въвежда естествено число в десетична бройна система и го извежда на екрана в двоична бройна система. Да се използва while цикъл.
##### Пример: Вход: 5 Изход: 101

### Зад.2
Да се състави програма, чрез която потребителят въвежда естествено число в двоична бройна система и го извежда на екрана в десетична бройна система. Да се използва while цикъл.
##### Пример: Вход: 11011001 Изход: 217

### Зад.3
Да се състави програма (C++), която извежда всички 3-цифрени естествени числа отговарящи на следното условие: числото от десните 2 цифри да съответства на втора степен на първата цифра (квадрата). 
Използвайте цикъл For за обхождане на естествените числа от указания интервал.
##### Изход: 101, 204, 309, 416, 525, 636, 749, 864, 981

### Зад.4
Приемаме, че дадено 4-цифрено число е щастливо, ако левите му 2 цифри съвпадат с десните му 2 цифри. 
Да се състави програма, която въвежда чрез клавиатурата естествени числа от интервала [1000 .. 9999] до въвеждане на щастливо число. Използвайте цикъл while.
##### Пример: 1414 е щастливо число

### Зад.5
От 3- цифрено естествено число можем да сформираме 3 отделни 2-цифрени числа по следния начин 1 и 2 цифра, 1 и 3 цифра, 2 и 3 цифра. Трябва да се провери дали едно от тези числа е равно на сумата от останалите две. 
Да се състави програма, която извежда всички 3-цифрени естествени числа >= от въведеното 3-цифрено, които отговарят на това условие. 
##### Пример: 109, защото 1 и 2 = 10, 1 и 3 = 19, 2 и 3 = 9, 19=10+9. Следователно 109 е такова число. Вие трябва да изведете всички такива 3- цифрени числа >= 109 в текущият случай, а иначе >= от въведеното от вас число.

### Зад.6
Да се състави програма на C++, която търси естествено число x, удовлетворяващо неравенството n^2 - (x^2 + 2*x + 1) <= 0.5 
Входни данни n - естествено число от интервала [10 .. 100]. 
##### Вход: 12 
##### Изход: 11

### Зад.7
Веднъж в една гора омайна, в доба тъмна и потайна, попаднал великият вълшебен ловец на дълги числа.
Макар дългите числа старателно да криели голямата си опашка от цифри той, като един виден професионалист, добре обучен в занаята, винаги ги откривал.
В тихата безлунна нощ попаднал на дирите на страхотно дъгло число.
На него му е достатъчно да види само последната цифра на търсеното число - нали все пак е вълшебен ловец.
За голямо съжаление Вие трябва да разчитате, не на вълшебни умения, а на простичка логика и на цикъл do while.
Дадени са две естествени числа А, В от интервала [1001..10001], където А е начален член на геометрична прогресия, а В е частното.
Да се състави програма, чрез която по въведени 2 естествени числа от указания интервал се извежда последната цифра на 101-вия член на геометричната прогресия.
##### Пример: Вход: 1234, 2345 Изход: 0.