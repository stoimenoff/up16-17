### Зад.0
Напишете програма, която приема две цели числа и извежда по-голямото(по-малкото) от двете.

### Зад.1
Напишете програма, която приема три реални числа и ги извежда на екрана сортирани във възходящ(низходящ) ред.

### Зад.2
Напишете програма, която приема координатите на точка от равнината и извежда на кой квадрант принадлежи тя. Ако точката принадлежи на повече от един квадрант (т.е. е върху поне една от координатните оси) да се изведат всички квадранти, на които принадлежи точката.

### Зад.3
Напишете програма, която увеличава по-малкото от две дадени цели числа 7 пъти, а по-голямото число намалява с 23.

### Зад.4
Напишете програма, която пресмята реалните корени на квадратно уравнение по зададени коефициенти. Ако уравнението не е квадратно или няма корени да се изведе подходящо съобщение.

### Зад.5
Напишете програма, която проверява дали въведен символ е цифра, малка или главна буква и извежда подходящо съобщение във всеки от случаите.

### Зад.6
Напишете програма, която проверява дали даден триъгълник е правоъгълен по дадени 3 страни.

### Зад.7
Напишете програма, която извежда броя на дните на даден месец. Програмата приема месец (цяла стойност между 1 и 12) и година. За неправилни входни данни изведете грешка.